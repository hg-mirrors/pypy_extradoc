PyPy - interpreter pythona napisany w pythonie. Celem projektu jest
dostarczenie lepszego i szybszego interpretera pythona niż CPython,
jednocześnie nie używając C ani żadnego niskopoziomowego języka.
Prezentacja przedstawi motywacje towarzyszące stworzeniu nowego
interpretera pythona, wysokopoziomowy rzut oka na architekturę oraz
na możliwości szybkiej interpretacji dynamicznych języków. Jednym
z ciekawszych aspektów będzie prezentacja dynamicznej kompilacji pythona
(JIT - just in time compilation), która sama napisana jest w pythonie.
Prezentacja nie zakłada uprzedniej znajomości pythona i jest skierowana
do wszystkich zainteresowanych implementacją dynamicznych jezyków.

W dniach 7-14 lutego odbędzie się na terenie Politechniki Wroclawskiej
sprint PyPy. Sprint jest to krótka (w tym wypadku tydzień) sesja intensywnego
programowania, często w wykonaniu pair programming. Jest to również
wyśmienita okazja do spotkania z developerami i wdrożenia się do projektu.
Lokalizacja sprintu, Zintegrowane Centrum Studenckie, Wybrzeże
Wyspiańskiego 23-25, budynek C-13, sala 3.01.
